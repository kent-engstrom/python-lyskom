För att köra komgazonk behöver du först skapa en fil komgazonk_config.py
som innehåller konfigurationen för din gazonkrobot. En template för hur
den skall se ut finns i komgazonk_config_template.py

Gör så här för att använda mig i LysKOM:

Alla kommandon skickas till mig genom personliga meddelanden ("x Sända
meddelande" i elisp-klienten) och inte genom brev.

Kommandon som alla kan göra:

   1. 'Hjälp':
      Visar en trevlig hjälp-text.

   2. 'Hjälp statistik':
      Visar en trevlig hjälp-text med förklaringar över förkortningar
      i statistiken.

   2. 'Vem':
      Detta skriver du för att ta reda på vem som är Gazonk för
      tillfället.

   3. 'Visa':
      Visar alla ledtrådar som hittills är givna i denna omgång.

   4. 'Nästa':
      Talar om hur lång tid det är tills nästa ledtråd kommer att ges.

   5. Man kan visa statistik mha kommandona 'statistik' och
      'statistik <person>'. Den första varianten visar statistik
      för dig själv och den andra tar en valfri person och visar
      statistik för.

   6. 'Mina gissningar':
      Med detta kommando visar man alla de gissningar som man gjort under
      den pågående omgången.

   7. 'Gamla lösenord':
      Kan man använda för att se de senaste 50 lösenorden.

Om du är Gazonk:

   1. Byt lösenord genom att skicka ett meddelande till mig med följande
      innehåll 'lösenord <nytt lösenord>' Se till att du har det
      lösenord du vill ha innan du skriver ledtrådar, för efter det kan
      du inte längre byta lösenord.

   2. Börja skriv in ledtrådar. En ledtråd skrivs in genom att skicka
      ett meddelande till mig med innehållet 'ledtråd <En mycket givande
      ledtråd>'. När den första ledtråden skrivits kommer den nya
      omgången startas och alltså den första ledtråden skrivas ut.

   3. Skriv in fler ledtrådar enligt punkt 2. Dessa kommer att pytsas ut
      med jämna mellanrum.

   4. Du kan visa alla ledtrådar du skrivit in genom att skriva
      'ledtråd' utan någonting efter i meddelandet.

   5. Alla ledtrådar kan bytas ut, även sådana som redan givits, genom
      att skicka ett meddelande med 'byt ledtråd <ledtrådsnummer> <ny
      ledtråd>' som innehåll.

   6. Du kan sätta in en ledtråd genom att använda kommandot 'sätt in
      ledtråd <nr> <ledtråd>'. Du kan även ta bort en ledtråd. Det gör
      du med kommandot 'ta bort ledtråd <nr> <ledtråd>'. Däremot får du
      inte sätta in ledtrådar före sådana som redan visats. Du får inte
      heller ta bort sådana som redan visats.

   7. Under pågående omgång kan man som gazonk få reda på vad folk har
      gissat på. Kommandot 'gissningar' ger alla gissningar för omgången
      medan kommandot 'gissningar <nr>' ger alla gissningar för just den
      ledtråden. Slutligen ger 'gissningar personer' vilka personer som
      gissat och hur mycket de gissat.

   8. Du kan ändra längden på intervallet som ledtrådar kan skickas med
      om du har många ledtrådar kan en kortare tid passa bättre. Detta
      gör du med kommandot 'tidsintervall <antal>[hms]' där h står för
      timmar, m för minuter och s för sekunder. Detta går också att
      återställa till det normala värdet genom kommandor 'återställ
      tidsintervall'.

   9. Om du blivit gazonk, men egentligen inte vill vara det kan du använda
      kommandot 'avsäg gazonk' så är du inte längre gazonk.

Om du inte är Gazonk:

   1. Du gissar genom att skriva in '<gissning>' eller 'gissa
      <gissning>'. Du måste använda den senare varianten om du vill
      gissa på ord som också är kommandon, t.ex. 'gissa vem' gissar på
      ordet vem, medan 'vem' skriver ut vem som är Gazonk.

Om ingen är Gazonk så är det först till kvarn som gäller och kommandot
som används för att bli Gazonk då är 'ny gazonk'


Förklaringar till den statistik som ges periodvis:

Gissn  = antal gissningar
Korr   = antal korrekta gissningar
k/g    = andel korrekta gissningar (procent)
k^3/g  = mått för hur bra man är (= Korr^3/Gissn)
GGissn = antal gissningar motståndarna gjort när personen varit gazonk
Gaz    = antal gånger personen varit gazonk
Led    = antal ledtrådar som behövts i snitt för att klara lösenordet
GLed   = antal ledtrådar motståndarna behövt i snitt för att klara
         lösenordet när personen är gazonk
g/k    = antal gissningar i snitt för att klara ett lösenord
Gg/k   = antal gissningar i snitt motståndarna behöver för att klara
         lösenordet när personen är gazonk
g/l    = antal gissningar i snitt per given ledtråd för att
         klara ett lösenord
Gg/l   = antal gissningar i snitt per given ledtråd motståndarna
         behöver för att klara lösenordet när personen är gazonk
Person = för denna person
